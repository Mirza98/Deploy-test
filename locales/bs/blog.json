{
  "stories": [
    {
      "title": "Sa zadovoljstvom predstavljamo naš idejni projekat proširenja Nogometnog/Fudbalskog trening centra u Zenici( Faza II )",
      "contentSum":
        "Na 23 sjednici Gradskog vijeća Grada Zenica održanoj 26.05.2022. podržan je Prijedlog Odluke o davanju saglasnosti za potpis Aneksa Ugovora o nastavku zajedničkog aranžmana Grada Zenica I NS / FS BIH na izgradnji faze II Nogometnog / Fudbalskog Trening centra Zenica.",
      "content": "Na 23 sjednici Gradskog vijeća Grada Zenica održanoj 26.05.2022. podržan je Prijedlog Odluke o davanju saglasnosti za potpis Aneksa Ugovora o nastavku zajedničkog aranžmana Grada Zenica I NS / FS BIH na izgradnji faze II Nogometnog / Fudbalskog Trening centra Zenica.\nSretni smo što smo imali priliku biti dio ove lijepe priče od samog početka izgradnje centra\n( Faza I ) i posebno sada kada smo dobili priliku raditi na nastavku projekta ( Faza II ).\nNogometni / Fudbalski trening centar lociran je na Kamberovića ravni (Crkvičko brdo) u Zenici.\nSvečano je otvoren 2013.godine i prvi je kompleks takve vrste u BIH , namjenjen za trenažni proces i odigravanje mečeva.\nIzgradnja kompleksa predvidjena je u dvije faze.\nIzgradjeni tereni i objekti u Fazi I pokazali su da se radi o kvalitetnom projektu koji je obezbijedio odlične uslove za trenažni proces, obezbijedio potreban mir svim našim reprezentacijama, koji se aktivno koristi više od 300 dana u godini i koji značajno doprinosi razvoju fudbala.\nRazlozi su ovo zašto se razmišljalo o potrebi proširenja centra.\nFaza II predvidja proširenja kapaciteta na postojećem Trening centru : izgradnju dva nova velika nogometna terena dimenzija 105x68 metara , novog objekta sa svim potrebnim hotelskim sadržajima ( rang hotela sa 4 zvjezdice ) koji bi povećao hotelske kapacitete postojećeg objekta.\nKako smo 2010. bili inovativni i projektovali nešto što do tada nije projektovano u BIH, sada opet nešto novo - SOLAR CARPORTS\nNa lokaciji je planirana i izgradnja Solar Carportsa ,natkrivenog parkinga sa solarnim panelima ukupne površine 1.316 m2. Ovo bi bio prvi parking uradjen na ovakav način u BIH.\nSolar Carports bi bio doprinos Akcionom planu za energetsku efikasnost Grada Zenica kao i Akcionom planu za zeleni grad Zenica ( GCAP )",
      "tags": ["Sport", "Zenica", "Nogomet", "Fudbal", "Reprezentacija"]
    },
    {
      "title": "Član našeg tima, Marin Šimić, učestvovao na Split Maratonu.",
      "contentSum":
        "Član našeg tima, Marin Šimić, učestvovao na Split Maratonu, održanom 27.02.2022., manifestaciji koja se održava u Splitu od 2001. godine.",
      "content": "Član našeg tima, Marin Šimić, učestvovao na Split Maratonu, održanom 27.02.2022., manifestaciji koja se održava u Splitu od 2001. godine. Start i cilj maratona su Splitska Riva, utrka je kružna i obilazi veliki dio grada i sve njegove značajne simbole. Trebalo je istrčati 42 kilometra, što za Marina nije bio problem!\nKao što piše na majici, imao je podršku svih nas iz AKSE. Ponosni smo na našeg Marina I želimo mu još puno maratona kako onih u trčanju tako i onih poslovnih.\n\"Trčanje maratona je moja meditacija i moj način opuštanja koji mi omogućava oslobađanje tijela I duše od stresa kao bolesti modernog svijeta.\"",
      "tags": ["Sport", "Split", "maraton"]
    },
    {
      "title": "Zvanično otvoren Paviljon IX U KPZZT Zenica",
      "contentSum": "Ovo je još jedan projekat koji je naš tim inženjera uspješno završio u funkciji Nadzora.",
      "content": "Ovo je još jedan projekat koji je naš tim inženjera uspješno završio u funkciji Nadzora.\nOtvorenju su prisustvovali specijalni predstavnik EU u BIH Johann Sattler, predsjednik VSTV-a Halil Lagumdžija, ministar pravde Federacije BiH Mato Jozić te ministar pravde ZE-DO kantona Nebojša Nikolić. Sredstva za izgradnju u iznosu 2,15 miliona eura obezbijedila je  DEU, iz  paketa pomoći za izgradnju i rekonstrukciju objekata u oblasti pravosuđa, sa ciljem  podrške jačanju vladavine prava u Bosni i Hercegovini.\nU Paviljonu IX bit če smješteno 236 zatvorenika u 62 ćelije. Prizemlje objekta ima šest prostorija za smještaj osoba s invaliditetom, ambulantu, trpezariju , fitness salu, biblioteku  te  zasebnu ograđenu šetnicu. Novoizgradjeni objekat ispunjava sve europske standarde za smještaj pritvorenih lica.",
      "tags": ["Paviljon IX", "KPZZT Zenica"]
    },
    {
      "title": "Šta mislite da li arhitekta živi u svakome od nas?",
      "contentSum": "Evo šta o tome kaže pjesnikinje, profesorice engleskog i direktorice predsjedničke biblioteke, Betty S.Flowers. Profesorica Flowers se bavi rješavanjem kreativne blokade svojih studenata, koji odustaju od pisanja zato što im se rečenice koji napišu čine lošim.",
      "content": "Evo šta o tome kaže pjesnikinje, profesorice engleskog i direktorice predsjedničke biblioteke, Betty S.Flowers. Profesorica Flowers se bavi rješavanjem kreativne blokade svojih studenata, koji odustaju od pisanja zato što im se rečenice koji napišu čine lošim.\nKada to studenti kažu profesorica na tabli napiše: LUĐAK, ARHITEKT, STOLAR, SUDAC.\nŠta je ovdje čije uloga:\nPrema profesorici kada krenete pisati u vama se prvo javi Luđak koji je pun emocija,ideja i koji nema kontrole nad rečenicom, pravopisom.... Potom se u Vama javi Sudac koji zna šta je rečenica, i tačno se sjeća šta je govorila profesorica pravopisa. Sudac, bez obzira što nije stvaralac, zaustavlja Luđaka u Vama.\nPrema profesorici, ne treba dozvoliti Sucu da maltretira Luđaka.Trebate otkriti šta je to što vas interesuje u temi, postavljajte pitanja i proživljavajte emocije.\nNaravno Sucu trebate obećati da ćete ga pitati za mišljenje kasnije, ali ne sada, kada  ste puni kreativne energije iz koje niču ideje.Sada treba pisati stranicu po stranicu ne razmišljajući o pravopisu.\nA onda, ujutro zamolite Arhitektu u vama da pročita šta ste napisali i da odabere što mu se čini važnim i zanimljivim. Arhitekta je naučen da odabere dobre komade materijala i organizira ih u smislene cjeline- odlomke. On neće razmišljati o strukturi rečenice.\nNakon Arhitekte pozovite Stolara da zakuca sve odlomke u cjelinu logičnim, jasnim rečenicama, vodeći računa da svaka pridonosi ideji paragrafa i elegantno prelazi u sljedeću. Kada on završi posao tekst bi trebao biti zaokružena cjelina.\nSada je pravi trenutak da pozovete Suca u inspekciju! On neka se pobrine o gramatici, interpunkciji i svim ostalim detaljima koji tekst čine dobrim.\nZaključak: pustite Luđaka da piše, a onda napisani tekst prepustite Arhitekti, Stolaru i Sucu – ali tek kad se tinta na ekranu osuši.",
      "tags": ["arhitektura", "Betty S.Flowers", "profesorica"]
    }
  ]
}
